+++
title = "春花望露"
description = ""
weight = 6
+++

作詞：江中清　作曲：江中清　原唱：葉白蘭／1952

今夜風微微　窗外月當圓  
雙人相愛要相見　思君在床邊  
袜見君　親像野鳥啼  
噯唷　引阮心傷悲　害阮等歸暝  

明夜月光光　照在紗窗門  
空思夢想歸暝恨　袜得倒落床  
袜見君　親像割心腸  
噯唷　引阮心頭酸　面肉帶青黃  

深夜白茫茫　冷風吹入窗  
思思念念君一人　孤單守空房  
袜見君　怨嘆目眶紅  
噯唷　引阮病這重　情意害死人