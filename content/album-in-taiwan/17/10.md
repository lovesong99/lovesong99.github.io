+++
title = "黑玫瑰"
description = ""
weight = 10
+++

作詞：蜚聲　作曲：黃敏　原唱：{{< target-blank title="麗娜／1973" url="https://www.youtube.com/watch?v=x3awDfp36G4" >}}

炎熱的金色太陽　白色的茫霧  
迫阮流浪的孤女　異鄉半沉浮  
可恨的男性假仁慈　迎新又棄舊  
誰人瞭解我心事　誰知花謝含淚珠  
因何女性命如此　偏偏歹遭遇  

多刺的黑色玫瑰　受盡了霜雪  
可恨男性愛採花　害阮這狼狽  
雖然阮不是好賢妻　也不是母夜叉  
按怎心肝彼呢硬　無情無義來反背  
迫阮淪落黑社會　罪惡叫你賠  

無情的環境迫阮　踏入黑暗路  
自恨紅顏多薄命　目屎像落雨  
反悔阮當初來墮落　才著受痛苦  
跳出黑暗的江湖　不願耽誤好前途  
安份守己願吃苦　行著光明路